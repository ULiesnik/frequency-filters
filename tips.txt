## **Привіт! Ви новачок у цій темі? Перш ніж почати, прочитайте кілька порад.** ##

Цей застосунок дає користувачеві застосувати налаштовані вручну частотні фільтри до завантажених зображень. Станом на сьогодні доступні лише фільтри для чорно-білих світлин.

Використовуючи цей додаток, Ви можете побачити ***спектр величин*** як для оригінального фото, так і для зміненого та зберегти будь-яке із них. Зображення спектру певною мірою вказують, "скільки" тої чи іншої частотної компоненти присутньо на фото. Всі вони відображені ла логарифмічній шкалі. Вони також зміщені, щоб нижчі частоти було розташовано ближче до центру. 

Програма підтримує чотири різних типи фільтрів. 

***Той, що з пропуском низьких частот*** змінить всі елементи далі від центру, ніж задане значення зрізу. Ви можете як знизити їх значення, так і підвищити їх. Зверніть увагу, що високі частоти на фото відповідають за різкі зміни інтенсивності, такі як у дрібних деталей у просторовій області. Також вони можуть відображати шум.

Тоді є фільтр, що ***пропускає високі частоти***. Він поводиться з точністю до навпаки. Такий фільтр змінить всі значення частот, що ближчі до центру, ніж пропонований зріз. Низькі частоти відповідають за частини зображення з порівняно рівномірними значеннями сірого. 

***Перший із смугових фільтрів***  змінить значення по центру та по краях спектру, але не зачепить тих між двома краями смуги заданої щирини.

***Другий смуговий фільтр*** дозволить Вам змінити значення всіх частот, що потрапляють у заданий в налаштуваннях діапазон.

--- 

Для кожної категорії реалізовано три варіанти функцій фільтрації: ідеальний зріз, фільтр Гауса та фільтр Баттерворта.

Ідеальні фільтри забезпечують чітке відсічення частот, але можуть спричиняти артефакти. 

Фільтри Гауса куди більш плавні, проте менш різко відділяють потрібні частоти. 

Фільтри Баттерворта забезпечують компроміс між різкістю і згладжуванням, залежно від порядку фільтра. При великих значеннях порядку фільтр Баттерворта наближається до ідеального, а при малих – нагадує Гауса. 

Удачі!

;)
